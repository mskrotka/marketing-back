[
    {
        "model": "website.Article",
        "pk": 1,
        "fields": {
            "title": "E-mail marketing jako skuteczna forma komunikacji",
            "description": "Obecnie mamy do czynienia z kilkoma rodzajami marketingu, realizowanymi przez wiadomości e-mail. Różnice, między tymi modelami, są określane na podstawie bazy adresów e-mail, na jaką ma być realizowana wysyłka. Najlepsze działania marketingu e-mail są kierowane do własnych baz, lecz jeżeli nie posiadamy takowych, możemy posiłkować się zewnętrznymi bazami. Należy podkreślić, że zewnętrzne repozytoria nie będą tak efektywne, jak własne, lecz zdarza się, że możemy w ten sposób uzyskać lepsze wyniki kampanii. Kolejną różnicą jest forma kreowanych komunikatów do odbiorców, wszystko jest zależne od profilowania odbiorcy.Newsletter, jako podstawowa forma komunikacji e-mail marketingowej, pozwala na budowanie relacji z odbiorcami, niezależnie od ich statusu sprzedażowego. Wiadomości tego typu powinny być wysyłane regularnie i do całej bazy odbiorców. Powinny posiadać treści dotyczące tylko charakteru prowadzonego biznesu. Bardzo ważnym jest aby wiadomości newsletter nie posiadały charakteru stricte sprzedażowego, ich zadaniem jest raczej edukować rynek lub przekazywać newsy, niż namawianie do zakupu.Regularność wysyłanych newsletterów zdecydowanie jest kluczowym czynnikiem w odniesieniu sukcesu prowadzonej kampanii. Poprzez przyzwyczajanie swoich odbiorców do otrzymywania regularnych wiadomości, wysyłanych systematycznie co przewidywany okres, oswajamy odbiorców naszą komunikacją. Niestety nie ma uniwersalnego okresu, który by można było zastosować wszędzie, trzeba go zatem dostosowywać do swoich odbiorców oraz do ilości informacji, które posiadamy do przekazania.Tworząc harmonogram wysyłek wiadomości e-mail, powinniśmy zapoznać się ze zwyczajami polskich internautów. Dzięki temu dowiemy się, że czwartki, środy i wtorki między godzinami 8 - 10, to najbardziej angażujący czas dla czytelników, ponieważ około 17% otwiera wiadomość. Następnym modelem jest Newsletter – katalog, który w przeciwieństwie do zwykłego newsletter-u jest nastawiony na sprzedaż. Zazwyczaj jest to elektroniczna forma gazetki reklamowej, którą możemy otrzymać w stacjonarnych sklepach. Ta metoda jest stosowana przede wszystkim przez sklepy internetowe, tworząc hiperłącza bezpośrednio do odnoszonych produktów w wiadomości. Mailing to schemat, łączący cechy wyżej wymienionych modeli, jednakże jego zadaniem jest sprzedaż konkretnego produktu lub usługi. Zazwyczaj jest on przejrzyście zbudowany, składa się z jednej grafiki, na której możemy znaleźć równoważniki zdań oraz miejsca namawiające na akcję (call to action). Natomiast akcja z kolei kieruje nas na stronę lądowania (landing page), gdzie możemy zostawić swoje dane lub finalnie dokonać zakupu. Komunikacja tego typu nie jest zbyt rozbudowana w szereg opisów, najważniejsze można zawrzeć w kilku równoważnikach zdań, tak aby odbiorca nie musiał nazbyt intensywnie analizować przekazu. Ważniejsze jest przekonanie go do impulsywnego kliknięcia i przejścia na wskazaną stroną docelową.Widać jasno, że zawartość wysyłanych wiadomości, konkretnych modeli e-mail marketingu może być różna a przede wszystkim, dostosowana do indywidualnych potrzeb prowadzonego biznesu. Wspólnym mianownikiem tych modeli musi być szablon, który będzie dostosowany do użytkowników mobilnych jak i desktopowych.Z roku na rok, w Polsce jak i na świecie, bardziej na znaczeniu zyskuje Internet mobilny , przejmując niejako w swoim zakresie wpływu użytkowników desktopowych. Wymusza to na marketerach więcej pracy, którzy muszą przygotować responsywny szablon, co sprawia, że często takie wiadomości nie są dostosowane do urządzeń mobilnych. Poza układem samej wiadomości często zapomina się także o wadze całej wiadomości. Warto zwrócić na to uwagę, ponieważ dla użytkowników mobilnych jest to istotny parametr. Na tej podstawie buduje się współczynnik odrzuceń, czyli odsetek odrzuceń danej wiadomości, jeżeli przekracza dłuższy, nieakceptowany przez odbiorcę, czas ładowania.Skuteczność, wszystkich wyżej wymienionych metod, będzie w głównej mierze zależeć od jakości bazy, jaką mamy do dyspozycji. Najlepszym sposobem, na zbieranie wpisów do bazy jest permissnion marketing, czyli marketing za przyzwoleniem. W praktyce oznacza to, że uwzględnia się tylko adresy osób, które wyraziły zgodę i chęć na otrzymywanie wiadomości tego typu. Podczas rejestracji do bazy, użytkownik zazwyczaj musi wpisać swój adres e-mail oraz imię (które jest wykorzystywane podczas personalizacji wiadomości), dodatkowo wymagane jest zaakceptowanie warunków przetwarzania danych osobowych. Najskuteczniejszym sposobem weryfikowania danego adresu e-mail jest metoda double opt-in, za pomocą której na dany adres e-mail jest wysyłana wiadomość z linkiem potwierdzającym, który trzeba kliknąć aby potwierdzić chęć bycia na liście odbiorców. Należy także zapewnić odbiorcy łatwy i czytelny sposób wypisania się z bazy, poprzez umieszczenie w każdej wiadomości linku do rezygnacji z otrzymywanych wiadomości.",
            "photo": "e-mail_marketing.jpg",
            "author": 1,
            "date_created": "2021-09-01T13:20:30+03:00",
            "date_edit": "2021-09-01T13:20:30+03:00",
            "date_public": "2021-09-01T13:20:30+03:00",
            "category": [
                1
            ],
            "tag": [
                1,2,3
            ]
        }
    },
    {
        "model": "website.Article",
        "pk": 2,
        "fields": {
            "title": "Wartości wpływające na pozycjonowanie marki",
            "description": "Pozycjonowanie marki jest ściśle skorelowane z pojęciem wizerunku. Termin ten określa procesy akcentujące cechy marki i elementy jej wizerunku, które pozwalają wyróżnić się jej spośród konkurencji, co zwiększa atrakcyjność dla klienta, wpływając bezpośrednio na jego decyzje zakupowe. Istotne jest utworzenie na tyle wyróżniającej się tożsamości, aby w grupie docelowej stworzyć pożądany wizerunek. Określenie pozycji marki to proces, który powinien zawierać identyfikację potencjalnych konkurentów, określenie pozycji marek konkurencyjnych, analiza preferencji docelowych nabywców, ocena i wybór strategii pozycjonowania, monitorowanie pozycji marki i ewentualne jej repozycjonowanie .Parametrami pozycjonowania mogą być geolokalizacja, atrybuty produktów, korzyści dla konsumenta, klasa produktu, sposób korzystania z produktu, relacja znanej osoby, ze względu na relację ceny do jakości.Najłatwiejszą i najczęściej metodą stosowaną przy pozycjonowaniu marki jest jej budowanie skojarzeń na podstawie atrybutów lub parametrach danego produktu czy usługi. Mogą to być cechy fizyczne, które będą kojarzyć się z prostotą obsługi, niskim zużyciem energii, największą wydajnością, a także z unikalnymi cechami fizycznymi takimi jak sposób pakowania czy kształt samego produktu. W przypadku sukcesu danego produktu, opartego na cesze fizycznej niebezpieczeństwem jest skopiowanie rozwiązania przez konkurencję co powoduje, że dany produkt przestaje być tak wyjątkowy w porównaniu z pierwotną pozycją.Korzyści, które będą podstawą pozycjonowania dla klienta w danym czasie mogą być zarówno racjonalne jak i emocjonalne. Nie ma uniwersalnych pragnień, które marka może wykorzystać do pozycjonowania lecz jest szereg korzyści płynących dla klienta. Do najpopularniejszych korzyści możemy zaliczyć należą korzyści związane z uwolnieniem trosk, poprawą zdrowia, odchudzaniem, zapewnieniem opieki medycznej, zabezpieczeniem na starość, prestiżem, awansem zawodowym, zarabianiem pieniędzy, oszczędzaniem pieniędzy, zapewnieniem przyjemności i komfortu, atrakcyjnością zewnętrzną, ułatwianiem życia codziennego, zapewnieniem wolnego czasu.Pozycjonowanie ze względu na klasę/kategorię produktu może uwzględniać marki, które są reprezentantem kategorii, produkty rozszerzające kategorię czy też tworzące nową. Przykładem mogą być Adidasy, które w Polsce stały się synonimem butów sportowych i nierzadko słyszymy albo sami mówimy “kupiłem adidasy Pumy”.Pozycjonowanie z uwagi na relację pomiędzy jakością, a ceną ma na celu umieszczenie marki w odpowiedniej kategorii cenowej, co daje nam informację czy produkt jest z niskiej, średniej czy wyższej półki, czyli inaczej mówiąc z prestiżem. Cena ma za zadanie zagwarantować nam cechy produktu, jednocześnie umieszczając nabywcę w określonym szczeblu drabiny społecznej.Pozycjonowanie marki względem konkurencji opiera się na jej wartości. Rywalizacje wielkich światowych marek takich jak Coca-Cola vs Pepsi czy McDonald vs Burger King są idealnym przykładem pozycjonowania względem konkurencji. Im większy kontrast pomiędzy markami dobrze znanymi między klientami, tym bardziej efektywna staje się komunikacja przez nie prowadzona.Natomiast pozycjonowanie w którym odnosimy się do znanej osoby wymaga od zarządzających odpowiedniego dobrania wizerunku celebryty, a dokładnie jej osobowości do wizerunku danej marki. Spójność i autentyczność wartości reprezentowanych przez ambasadora marki i wizerunku marki mogą powodować transfer wizerunku marki na gwiazdę i na odwrót, transfer uczuć i emocji z ambasadora na wizerunek marki. Jednym z kluczowych aspektów jest czas współpracy pomiędzy ambasadorem a marką. Krótkotrwałe działania w postaci jednej czy dwóch kampanii nie zaowocują trwałymi relacjami pomiędzy obiema stronami i nie przyniesie to transferu emocji pomiędzy obydwiema stronami, a więc także zainteresowaniem produktem czy usługą przez odbiorcę. Ryzykiem w takim modelu jest przede wszystkim upadek gwiazdy, czy to na skutek problemów zawodowych czy rodzinnych lub wywołanie skandalu z nią związanego. Udział celebrytów, gwiazd ma szczególne znaczenie w komunikacji reklamowej, budując większą wiarygodność przekazu i lepszą jego ocenę, co może przełożyć się na reklamowany produkt.",
            "photo":"pozycjonowanie_marki.jpg",
            "author": 1,
            "date_created": "2021-01-01T13:20:30+03:00",
            "date_edit": "2021-01-01T13:20:30+03:00",
            "date_public": "2021-01-01T13:20:30+03:00",
            "category": [
                1
            ],
            "tag": [
                1,2,3
            ]
        }
    }
]